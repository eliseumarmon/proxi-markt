# ProxiMarkt: Mercat de Proximitat

## Projecte Intermodular 2025-2026

Cicle Formatiu de Grau Superior: Desenvolupament d’Aplicacions Web (DAW) - 2n Curs

Integrants:

* Álvarez Calle, Inés
* Camarena Ureña, David
* Grau Andrés, Jordi
* Martínez Monrabal, Eliseu
* Mogort Brines, Carlos

---

### Mòduls implicats

1. Desenvolupament web en entorn client (DWEC)
2. Desenvolupament web en entorn servidor (DWES)
3. Desplegament d’aplicacions web (DAW)
4. Disseny d’interfícies web (DIW)
5. Projecte Intermodular
6. Itinerari Personal per a l'Ocupabilitat II
7. Sostenibilitat Aplicada al Sistema Productiu (SASP)
8. Digitalització Aplicada al Sistema Productiu (DASP)

## 1.Descripció i Objectius del Projecte

Seguint l’Aprenentatge Basat en Projectes (ABP), es planteja el desenvolupament complet d’una aplicació web anomenada ProxiMarkt. Aquesta plataforma ha de servir per connectar productors i comerços locals amb els seus clients, afavorint el comerç de proximitat.
El producte final ha de ser una plataforma (aplicació web/app i servidor) que permeta la geolocalització i la compra-venda de productes de proximitat.

## Funcionalitats Clau

El sistema haurà de demostrar les competències de DAW implementant les següents funcionalitats essencials:

**1. Punts d'entrega:** Els venedors seran els responsables d’establir els punts d’entrega en mà. Aquestes ubicacions poden ser, per exemple, a la granja, un mercat local o un altre punt d'acord entre comprador i venedor.
**2. Xat integrat:** Permet la comunicació directa entre venedors i compradors per coordinar la comanda i, si es desitja, acordar altres detalls, com l'entrega a domicili.
**3. Notificacions:** Els usuaris rebran actualitzacions sobre l'estat de les comandes, confirmacions d'acceptació, i notificacions quan arribi el moment d'anar a recollir els productes.

**NOTA:** El pagament es farà en efectiu o per un altre mètode acordat entre comprador i venedor fora de l'aplicació, en el mateix moment de la recollida.

## Actors implicats

### Agricultors/Venedors

L'agricultor o venedor és qui ofereix els productes per vendre a través de l'aplicació.

Accions possibles de l'Agricultor/Venedor:

**1. Crear un perfil de venedor:** Els agricultors poden crear el seu perfil, incloent la seva ubicació i els productes que ofereixen.
**2. Publicar productes:** Poden afegir els productes a la plataforma amb descripcions, fotos, preus i quantitats disponibles.
**3. Gestionar l'inventari:** Actualitzen la quantitat de productes segons la disponibilitat.
**4. Establir punts d'entrega:** Els venedors defineixen els punts d'entrega en mà per a cada producte, com ara la seva granja, mercat local, o algun punt acordat. Poden incloure informació com adreces concretes o llocs de trobada específics.
**5. Acceptar comandes:** Quan un comprador fa una reserva, el venedor pot acceptar o rebutjar la comanda segons la disponibilitat.
**6. Comunicar-se amb el comprador:** Si el comprador vol acordar una entrega a domicili o altres detalls específics, poden parlar-ho a través de la comunicació interna de l'aplicació.
**7. Valorar els compradors:** Després de la transacció, el venedor pot deixar una valoració per ajudar a establir la confiança dins de la comunitat.

### Compradors

Els compradors són usuaris que volen adquirir productes locals directament dels agricultors.

Accions possibles del Comprador:

**1. Crear un perfil de comprador:** Els compradors poden crear el seu perfil amb la seva informació personal i ubicació.
**2. Buscar productes:** Podran cercar els productes disponibles segons la categoria, preu, o localització.
**3. Realitzar una reserva de producte:** Poden reservar els productes que els interessin, indicant la quantitat i el punt d’entrega establert pel venedor.
**4. Posar-se en contacte amb el venedor:** Si volen acordar una entrega a domicili o discutir altres detalls (com el temps o el lloc exacte de la recollida), poden comunicar-se amb el venedor a través de l'aplicació.
**5. Valoració del venedor, el producte i l'entrega:** Un cop completada la transacció, el comprador pot deixar una valoració sobre l’experiència de compra, d'entrega i del producte.

## 2. Desplegament

L'aplicació s'haurà de desplegar i configurar en un entorn de producció. Ja siga en Azure, AWS o servidor dedicat. A més s'haurà de fer la comunicació via https, tindre un sistema de control de sessions i intentar protegir la informació el màxim possible.

## 3. Presentació i documentació

En la data que es determine, s'haurà de tindre el projecte desplegat de forma que siga accessible públicament. A més, es farà una presentació de l'aplicació que serà avaluada.

A banda, tot el desenvolupament s'allotjarà en un github amb la documentació corresponent (descripció, manual, posada en funcionament,...)

## 4. Metodologia de Treball (SCRUM)

El projecte s’aborda de manera integradora durant 240 hores (8 setmanes). El grup es dividirà en equips de desenvolupament i s’aplicarà la metodologia àgil SCRUM. El professorat tindrà el rol de Product Owner, mentre que un component del grup exercirà de Scrum Master.
El treball es dividirà en Sprints d’una setmana de durada, amb reunions de Sprint Planning, Daily Scrum, Sprint Review i Sprint Retrospective.

## 5. Integració de l'Itinerari Personal per a l'Ocupabilitat II (IPO II)

Per assegurar el desenvolupament de les competències d'emprenedoria, anàlisi de l'entorn i inserció laboral, l'equip de desenvolupament haurà de realitzar un conjunt d'activitats vinculades a IPE II.

L'equip haurà de validar la idea de negoci a través de diverses activitats:

**1. Anàlisi de l'Entorn Socio-Productiu:** Identificar els problemes de les persones destinatàries potencials del projecte (productors i consumidors). Analitzar els principals components de l'entorn general (PESTEL) i específic (DAFO) i el seu impacte en la idea emprendedora.
**2. Model de Negoci i Viabilitat:** Dissenyar un model de negoci derivat de la idea emprendedora. Aquest model haurà d'incorporar valors ètics i socials i alinear-se amb els objectius de les polítiques relacionades amb la sostenibilitat (promovent l'economia circular i del bé comú).
**3. Viabilitat Econòmica:** Analitzar la rentabilitat de la proposta, valorant la inversió, els costos i els beneficis esperats. Consultar i comparar les diferents formes jurídiques que es poden aplicar a la proposta (Empresari Individual, Societat Limitada, etc.) i prendre una decisió raonada. Identificar les obligacions administratives, fiscals i comptables bàsiques derivades.
**4. Imatge corporativa:** l'aplicació transmetra la idea d'imatge corporativa a través d'elements com el logotip, els colors, la tipografia i el disseny, i que ajuden a transmetre els valors, la identitat i la missió de la marca. En el desenvolupament, aquesta imatge s'aplicarà a través de l'encaix de tots els materials visuals i l'experiència de l'usuari a l'aplicació, creant una identitat coherent i reconeixible que es veja reflectida en cada interacció amb el públic.
**5. Marketing i Prototipat:** Experimentar amb la posada en pràctica d'estratègies de màrqueting clàssiques i digitals per desenvolupar destreses en tècniques de comunicació i venda.

## 6. Desenvolupament de Competències Personals i Socials

Aquestes activitats s'avaluaran de forma continuada (Observació directa del treball en equip) durant els Daily Scrums i la resta de reunions:

**1. Treball en Equip i Lideratge:** Participar activament en l'establiment d'objectius i en la presa de decisions, cooperant i compartint el lideratge.
**2. Comunicació i Presentació:** Incorporar tècniques i recursos de presentació i comunicació, tant orals com escrits, adequats per a una comunicació efectiva.
**3. Gestió del Temps i Resolució de Conflictes:** Aplicar estratègies per a la gestió del temps disponible per aconseguir els objectius de l'equip. Reaccionar de forma flexible i positiva davant conflictes i situacions noves.

## 7. Producte Final i Avaluació

El lliurament del projecte requerirà tant els components tècnics com la documentació tècnica i empresarial:

1. Aplicació ProxiMarkt Funcional: Servidor, API REST (DWES), Interfície responsive amb mapes i filtres (DWEC/DIW), i desplegament en entorn de producció (DAW).
2. Documentació Tècnica: Incloent l'estructura, el disseny de la base de dades, les proves de funcionalitat i la documentació de posada en funcionament.
3. Pla d'Empresa (Memòria Projecte): Incorporant la Matriu DAFO, l'Anàlisi de l'Entorn, la Guia d'Estil/Marca Corporativa i l'Estudi de Viabilitat Econòmica i Jurídica.
4. Presentació Final: Defensa del projecte davant el professorat (Sprint 8).

## 8. Grups

| Grup | Alumnes |
|---|---|
| 1 | Daniel, Frank, Joel Ortiz, Paco |
| 2 | Pablo, Sonia, Manu, Iván |
| 3 | David, Inés, Eliseu, Jordi, Carlos |
| 4 | Sergi, Arnau, Joel Fuster, Marc |

## 9. Sprints

| Sprint | Data | Tasques |
|---|---|---|
| 1 |  18 | Desembre Prototip i creació inicial de la base de dades |
| 2 |  9  | Gener Gestió d'usuaris, login i mapes |
| 3 |  16 | Gener Gestió de vendes (venedor) |
| 4 |  23 | Gener Gestió de comandes (comprador) |
| 5 |  30 | Gener Filtre de productes i búsqueda |
| 6 |  6  | Febrer Comunicacions i valoracions |
| 7 |  13 | Febrer Desplegament i proves |
| 8 |  20 | Febrer Entrega i exposicions |
